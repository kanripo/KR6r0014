# -*- mode: mandoku-view -*-
#+TITLE: 釋氏稽古略
#+DATE: 2015-08-30 22:14:33
#+PROPERTY: BASEEDITION T
#+PROPERTY: WITNESS WYG
#+PROPERTY: JUAN 0
¶¶¶¶
¶¶<pb:KR6r0014_WYG_000-1a>
欽定四庫全書　　　　　子部十三
　釋氏稽古畧　　　　　　釋家𩔖
　　提要
　　　　(臣/)等謹案釋氏稽古畧四卷元釋覺岸撰覺
　　　　岸字寳洲烏程人其書皆叙述釋氏事實用
　　　　編年之體以厯代統系為綱而以有佛以來
　　　　釋家世次行業為緯始於太昊庖犧氏終於
　　　　南宋瀛國公徳祐二年初名稽古手鑑既以
<pb:KR6r0014_WYG_000-1b>
　　　　所載尚未賅備復因舊輯而廣之始改今名
　　　　書成於至正初中山李桓為之序此本乃明
　　　　句容天王寺僧昌復所重刻也覺岸記誦該
　　　　博故所録上自内典下及&KR0462;家傳記文集志
　　　　乗碑碣之𩔖無所不採源流派别詳贍可觀
　　　　惟其意欲自附於淹通史學故於列朝興廢
　　　　盛衰之蹟亦復分條摘列㕘&KR0462;成文未免喧
　　　　客奪主且據釋流所記如來之生當周昭王
<pb:KR6r0014_WYG_000-2a>
　　　　　九年是書既欲甄叙宗門但當權輿於摩耶
　　　　　之誕佛顧乃侈談䆳古逺引洪荒於體例亦
　　　　　為泛濫又如唐代紀年於昭宣帝後别有少
　　　　　帝濮王紃一代謂為朱全忠所立年號天夀
　　　　　旋復被鴆求之正史全無事實尤不知其何
　　　　　所依據然其援摭既富亦頗有出自僻書足
　　　　　資考証者其於名師大徳記莂流傳亦多考
　　　　　覈詳明備徵典故與撏撦語録空談禪理者
<pb:KR6r0014_WYG_000-2b>
　　　　　不同固未始非緇林道古之一助也乾隆四
　　　　　十六年九月恭校上
　　　　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　　總　校　官(臣/)陸　費　墀
<pb:KR6r0014_WYG_000-3a>
釋氏稽古畧原序¶¶
吳興有大比丘曰寳洲岸公博學通古今嘗¶考釋氏事
實上下數千載年經而國緯著書¶一編曰稽古手鑑既
又以為未備復因其舊¶輯而廣之為稽古畧至正十四
年秋九月太¶原劉堯輔為之持其書請於余為序以冠
其¶編首因取而閱之盖自有佛以來凡名師大¶徳之行
業出處以及塔廟之興壊僧侣之衆¶寡靡不具載本之
内典叅之諸史旁及於¶傳記而閒以事之著顯者為之
<pb:KR6r0014_WYG_000-3b>
據將以侈歴¶代之際遇而寓勸戒於其間嵗月先後攷
覈¶精審無所遺闕可謂贍且詳矣然猶以畧名¶之寳洲
自謙也竊嘗怪夫佛之為教自身毒¶萬里逺至於中國
愈久益盛根本深固而不¶可揺㧞其故何也豈非扶植
其教者代有其¶人與若是編之所記往往皆英偉魁傑
之才¶自重不屈卓然有立而使王公卿大夫向慕¶崇信
奔走之不暇則其扶植之功為何如此¶師所以加之纂
述表而出之之意也傳之言¶曰道不同不相為謀佛氏
<pb:KR6r0014_WYG_000-4a>
之書非余之所學¶余特嘉其聞見之博用心與力之勤
道雖不¶同而不可以不序鳴呼觀其書而見其教之¶盛
知彼之扶植為有人則亦可以有感也夫¶中山李桓序
